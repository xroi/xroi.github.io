---
cssclasses:
  - rtl-class
---

**חוֹשֵׁב בְּשָׂפָה שֶׁל פְּרָחִים**

מַהִי שְׂפַתְכֶם?  
כַּמָּה נִפְלָאָה הִיא  
כַּמָּה נִפְלָאָה,  
וְאֵינֶנִּי יוֹדְעָהּ  
  
מְתוּקָה לַדְּבוֹרִים  
וּשְׁקֵטָה  
כֹּה שְׁקֵטָה הִיא  
בֵּין כָּל הַשְׁהָיָה - דְּמָמָה אֲרֻכָּה  
  
בֵּין טְלָאִים יְרֻקִּים עִם לַהַב קֵהֶה  
אֲגַמְגַּם עֲגַלְגַּל עִם תְּוַאי מְשֻׁנֶּה  
מִתְרַכֵּז לֶאֱסֹף פַּרְפָּרִים לְאַחַת  
כְּאוֹמֵר הִכָּנְסוּ לִבְלִי חַת  
  
הַדְּמָמָה מְסַפֶּרֶת לִי    
רְחָשִׁים קְפוּאִים  
רְחָשִׁים מַשְׁמִימִים  
רְחָשִׁים מַשְׁמִימִים יְקָרִים  
מִתְכַּנֵּס לְעַצְמִי בְּשָׁמַיִם קָרִים  
וּפְתִית מְרַחֵף    
מְכֻסֶּה בְּשִׁקְטָם    
נֶעֱטָף וְעוֹטֵף  
  
"בְּרוּכָה הִיא תִּהְיֶה  
תָּמִיד בְּרוּכָה הִיא תִּהְיֶה"  
כָּךְ מְסַפֶּרֶת הָאֲדָמָה לִפְרָחִים  
"אֲדָמָה צְעוּדָה  
מַגָּפֶיהָ, לָעַד כָּאן חֲקוּקִים"  

וַאֲנִי, הָאֲגַם    
קָפוּא וְשׁוֹמֵעַ  
רְחָשִׁים מַשְׁמִימִים  
רְחָשִׁים מַשְׁמִימִים יְקָרִים  
לְעוֹלָם אֲבַקֵּשׁ לֶאֱסֹף פַּרְפָּרִים  
וּלְעוֹלָם אֲוַתֵּר בֵּין טְלָאִים יְרֻקִּים  
ולְעוֹלָם לֹא אוּכַל לְנַחֵשׁ מָה הֵם אוֹמְרִים
