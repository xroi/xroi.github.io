---
cssclasses:
  - rtl-class
---
בְּטִפָּה נוֹגְדָנִית מִתְנַקְּזִים נִצְנוּצִים מוּזָרִים  
וּבְרֹאשָׁם מְעַקְצֵץ בּוֹהֵק חֲלַקְלַק  
שֶׁכְּמוֹ מֵאֲגַף אֶת יְלָדָיו הַזָּרִים  
גּוֹרְרָם מַטָּה אֶל יַם הַתֹּהוּ  
  
הִיא דְּבַר מָה מְעֻמְעָם וְחוֹזֵר חָלִילָה  
שֶׁכִּמְעַט וְנִרְדַּם וּפוֹסֵק כָּלִיל  
צָבְעָה מְכֻתַּם בִּגְוָנִים שֶׁל הָלְאָה  
מְגַלֶּמֶת דְּמוּתָהּ בְּפִסְקָה שֶׁל חַיִּים  
  
וַאֲנִי נוֹכְחוּת  
נוֹכְחוּת הַזָּרָה לִדְבַר מָה מְכֻתַּם מְעֻמְעָם  
מֻשְׁלֶגֶת, דַּקָּה, חֲצִי אֲמִתִּית  
וְכִמְעַט מִתְגַּלָּה כְּאוֹת שֶׁל חַיִּים  
לֹא דָּבָר וְלֹא כְלוּם  
אֲנִי וְהִיא