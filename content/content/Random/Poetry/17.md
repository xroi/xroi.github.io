---
cssclasses:
  - rtl-class
---
**בִּנְדוּדֵי דָּם**

פְּנִינָה שֶׁל צִיר הַלְּבָנָה  
רוֹשְׁמָהּ גָּלוּף סְבִיב נַרְקִיסִים  
לוּחוֹת אוֹרוֹת וְתַקְלִיטִים  
מְשֻׁפָּעֵי, צְמוּדֵי שְׁבִירָה  
  
רְבִיעַ שֶׁמֶשׁ מְאֻלְתָּר  
צוֹעֵד וָתָר בִּשְׂדוֹת פֶּחָם שְׁחוֹרִים  
כְּשֶׁקֶץ רֶצֶץ לוֹכְסָנִים  
בּוֹרְחִים הַרְחֵק בְּלֵית בְּרֵירָה  
  
עִקְצוּץ מְעַרְפֵּל וְשָׁעוֹת שֶׁל שְׁתִיקָה  
בְּרֵיכָה מְעוּטָה שְׁכָבוֹת שְׁכָבוֹת  
לְפִיתָה זְעִירָה וְרִשְׁרוּשׁ שֶׁל עָלִים  
נְמָלָה קְטַנְטַנָּה עַל עֵץ אֵיתָנִים  
  
צִלְצוּל אֶחָד קוֹטֵעַ  
הַשֵּׁנִי מְאַפְיֵן אֶת מָה שֶׁנּוֹתָר  
עַל צְרִיחַ הַכְּנֵסִיָּה פָּרְחוּ שְׁנֵי צִלְצוּלִים  
וּפְעִימָה בְּלִבִּי דָּפְקָה לְצַד כָּל אֶחָד