---
cssclasses:
  - rtl-class
---
דִּמִּיתִי לִרְאוֹת שְׁלֵמוּת לִשְׁמָהּ  
תְּחוּמָה בְּעַצְמָהּ, רְקוּמָה  
וְאֵין חַתְחַתִּים בְּדַרְכָּהּ  
  
רִשְׁרוּשׁ כַּבִּיר שֶׁל מַיִם  
בְּאָזְנַי גּוֹעֵשׁ, מִתְגַּבֵּשׁ  
וּבוֹחֵשׁ אֱמוּנוֹת רְצוּיוֹת וּטְפֵלוֹת  
  
נְפִילָה עַל הַצַּד  
נְשִׁימָה חִיּוּנִית  
לְמִלּוּי הָרֵאוֹת וְתוּ לֹא  
  
אֲנִי נִשְׁבָּר וּמְשׁוֹרֵר  
וְחוֹזֵר עַל דְּבָרִים  
שֶׁכְּבָר אָמַרְתִּי בֶּעָבָר  
וּמְנַסֶּה לְהִתְמַקֵּד וְנִשְׁלָל  
וּמְקַצֵּר שׁוּרוֹת לְלֹא צֹרֶךְ בְּעֶרְכָּן