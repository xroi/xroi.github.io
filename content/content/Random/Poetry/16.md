---
cssclasses:
  - rtl-class
---
שָׁמַיִם צוֹפִים.  
רִשְׁרוּשִׁים רִשְׁרוּשִׁים,  
צִפְצוּפִים צִפְצוּפִים.  
לְעוֹלָם יְבֵשִׁים, לְעוֹלָם חֲצוּפִים,  
לְעוֹלָם מִשְּׁתִיקַת תִּפְאַרְתָּהּ מְפַחֲדִים.  
  
הָאָרֶץ פִּרְאָהּ.  
שִׁבּוֹלִים שִׁבּוֹלִים,  
נִסְגָּרִים, נִפְתָּחִים.  
חִפּוּשִׁית שֶׁעָבְרָה, אֵינֶנִּי זוֹכְרָהּ,  
מִלְּבַד נְקוּדָה יְחִידָה בְּגַבָּהּ.  
  
צְבָאָם בְּעִתָּם.  
טִקְסָם וְתֻקְסַם,  
בָּרְכֵם וּבָרְקָם.  
טִקְטוּק פִילְהַרְמוֹנִי צוֹעֵד לְצִדָּם,  
בּוֹכִים עַל חַרְצִית מְזֻפֶּתֶת בְּדָם.  
  
וַאֲנִי, אִם מֻתָּר, קְצַת אָפוּף,  
אֲנִי, אִם מֻתָּר, קְצַת עָטוּף,  
בְּמַסֶּכֶת עָבָה שֶׁל לִכְלוּךְ וְטִנּוּף.  
כִּי בַּיּוֹם הַשְּׁבִיעִי שֶׁבָּרוּךְ הוּא שָׁבַת,  
לֹא אֶחְסָר, אִם מֻתָּר, נֶאֱמַר עַל שִׂישַׂת.